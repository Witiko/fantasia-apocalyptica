\chapter{Závěrečná slova}
\verse{1}{106}{A ukázal mi \motif{řeku} živé vody, čiré jako křišťál, která vyvěrala u~trůnu Božího a~Beránkova.}
\verse{2}{208}{Uprostřed města na náměstí, z~obou stran řeky, bylo stromoví života nesoucí ovoce dvanáctkrát do roka; každý měsíc dozrává na něm ovoce a~jeho listí má léčivou moc pro všechny národy.}
\verse{3}{103}{A nebude tam nic proklatého. Bude tam trůn \motif{Boží} a~\motif{Beránkův}; jeho služebníci mu budou sloužit,}
\verse{4}{61}{budou hledět na jeho tvář a~na čele ponesou jeho \motif{jméno}.}
\verse{5}{156}{Noci tam již nebude a~nebudou potřebovat světlo lampy ani světlo slunce, neboť Pán Bůh bude jejich světlem a~budou s~ním kralovat \motif{na věky} \motif{věků}.}
\verse{6}{169}{A řekl mi: „Tato slova jsou věrná a~pravá; Pán, Bůh dávající Ducha prorokům, poslal svého anděla, aby oznámil svým služebníkům, co se má \motif{brzo} stát:}
\verse{7}{72}{Hle, \motif{přijdu} \motif{brzo}. Blaze tomu, kdo se drží proroctví této knihy.“}
\verse{8}{134}{To jsem slyšel a~viděl já, \motif{Jan}. A~když jsem to uslyšel a~spatřil, padl jsem na kolena k~nohám anděla, který mi to oznamoval.}
\verse{9}{153}{Ale on mi řekl: „Střez se toho! Jsem jen \motif{služebník} \motif{jako} \motif{ty} a~tvoji bratří proroci a~ti, kdo se drží slov této knihy. Před Bohem poklekni!“}
\verse{10}{80}{A řekl mi: „Nezapečeťuj knihu se slovy tohoto proroctví: čas je blízko.}
\verse{11}{169}{Kdo křivdí, ať křivdí dál, kdo je pošpiněn, ať zůstane ve špíně – kdo je spravedlivý, ať zůstane spravedlivý, kdo je \motif{svatý}, ať setrvá ve svatosti.}
\verse{12}{86}{Hle, \motif{přijdu} \motif{brzo}, a~má odplata se mnou; odplatím každému podle toho, jak jednal.}
\verse{13}{62}{Já jsem \motif{Alfa} i~\motif{Omega}, první i~poslední, počátek i~konec.}
\verse{14}{93}{\motif{Blaze} těm, kdo si vyprali roucha, a~tak mají přístup ke stromu života i~do bran města.}
\verse{15}{107}{Venku zůstanou nečistí, \motif{zaklínači}, smilníci, vrahové, modláři – každý, kdo si libuje ve lži.}
\verse{16}{147}{Já, \motif{Ježíš}, posílám svého posla, aby vám to dosvědčil po všech církvích. Já jsem potomek z~rodu \motif{Davidova}, jasná hvězda jitřní.“}
\verse{17}{167}{A \motif{Duch} i~nevěsta praví: „Přijď!“ A~kdokoli to slyší, ať řekne: „Přijď!“ Kdo žízní, ať přistoupí; kdo touží, ať zadarmo nabere vody života.}
\verse{18}{143}{Já dosvědčuji každému, kdo slyší slova proroctví této knihy: Kdo k~nim něco přidá, tomu přidá Bůh ran popsaných v~této knize.}
\verse{19}{162}{A jestliže kdo ubere ze slov knihy tohoto proroctví, tomu Bůh odejme podíl na stromu života a~místo ve svatém městě, jak se o~nich píše v~této knize.}
\verse{20}{99}{Ten, od něhož je to svědectví, praví: „Ano, přijdu brzo.“ \motif{Amen}, přijď, \motif{Pane} \motif{Ježíši}!}
\verse{21}{34}{\motif{Milost} Pána Ježíše se všemi.}
